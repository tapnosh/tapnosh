# Rynek

Analiza konkurencyjnych rozwiązań pokazuje następujące produkty:

#### 1.	[Sunday App](https://sundayapp.io/)

- **Zalety**: Oferuje personalizację interfejsu, co umożliwia dostosowanie wyglądu aplikacji do identyfikacji marki. Pozwala klientom na szybkie skanowanie kodów QR, automatyczne naliczanie napiwków oraz płatności bez konieczności czekania na obsługę. Aplikacja jest skierowana głównie do restauracji i kawiarni, które chcą usprawnić proces płatności i zwiększyć wygodę klientów.
- **Wady**: Brak opcji śledzenia zamówienia oraz możliwości zamawiania z poziomu aplikacji. W przypadku foodtrucków te funkcje są kluczowe – umożliwiają omijanie kolejki i prezentację przybliżonego czasu oczekiwania na festiwalach.

#### 2. Aplikacje firmowe (Pizza Hut, Max Burgers)

- **Zalety**: Silna identyfikacja marki oraz dedykowane rozwiązania zoptymalizowane do wewnętrznych standardów firmy.
- **Wady**: Ograniczona uniwersalność i możliwość adaptacji do innych typów lokali, co ogranicza skalowalność rozwiązania poza konkretną marką.

#### 3. [Zamów.online](https://zamow.online/) oraz [UpMenu](https://www.upmenu.com/)

- **Zalety**:  Szeroki wachlarz funkcji wspierających zarządzanie restauracją, obejmujących nie tylko zamawianie online i integrację z systemami płatności, ale także narzędzia do zarządzania dostawami, marketingiem oraz analizą sprzedaży.
- **Wady**: Skoncentrowanie na standardowych rozwiązaniach dla restauracji stacjonarnych, co utrudnia pełną personalizację oraz może ograniczać funkcjonalność w specyficznych przypadkach. Przykładowo, w foodtruckach klienci często preferują szybkie, spontaniczne zakupy, a konieczność instalacji aplikacji lub rejestracji może zniechęcać do korzystania z systemu, wydłużając proces zamówienia zamiast go usprawniać.

#### 4. Square for Restaurants/GoPOS
- **Zalety**: Kompleksowe systemy POS (Point of Sale), czyli rozwiązania do zarządzania zamówieniami i obsługi płatności, dostosowane do restauracji. Wspierają proces obsługi klienta, integrują zamówienia z kuchnią i umożliwiają analizę sprzedaży.
- **Wady**: Wymagają pełnego wdrożenia POS oraz dodatkowej infrastruktury, co zwiększa koszty implementacji.

#### Przewaga Tapnosh
- **Nie wymaga integracji z systemem POS** – działa jako samodzielne rozwiązanie.
- **Elastyczność** – możliwość szybkiego dostosowania systemu do indywidualnych potrzeb lokalu.
- **Lekka architektura** – szybkie wdrożenie i niskie koszty dla restauracji. Jeśli system nie spełni oczekiwań, restauracja nie ponosi dużych strat, ponieważ nie wymaga kosztownej integracji ani specjalistycznego sprzętu.
- **Pełna personalizacja i integracja funkcji śledzenia zamówień** – Tapnosh umożliwia klientom bieżące monitorowanie statusu zamówienia oraz szacowanie czasu oczekiwania, co stanowi kluczowy atut w porównaniu do konkurencyjnych rozwiązań.
